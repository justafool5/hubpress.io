// = Your Blog title
// See https://hubpress.gitbooks.io/hubpress-knowledgebase/content/ for information about the parameters.
// :hp-image: /covers/cover.png
// :published_at: 2017-04-04
// :hp-tags: Riflessioni personali, BG
// :hp-alt-title: Nuovamente il diario

= Pagine nuove

Mi trovo a riaprire queste pagine polverose dopo alcuni anni senza che vi abbia scritto nemmeno una parola.
È come ritrovare un vecchio amico, e rileggere le vecchie pagine oramai stinte dal tempo e dall'umidità è come rivivere gli anni passati.
Gli anni della giovinezza.
Anni che sono passati e non torneranno. È forse questo il merito di questo vecchio diario. Mi ha fatto prender coscienza che non sono più la Ygwild di un tempo. Mi fan male le ginocchia quando le piego, mi alzo almeno una volta ogni notte per andare a pisciare e nei miei capelli c'è oramai quasi più grigio che altro.
Ah, mi guardo allo specchio e cosa vedo? Una donna oramai in là con gli anni. Non voglio dire _vecchia_, perchè non è così che mi sento. La mia mente è limpida ed il corpo, malgrado gli acciacchi e l'età, mi risponde ancora bene.
Ma non mi faccio illusioni. I riflessi non sono quelli di un tempo. Così come non è quella di un tempo la forza, e nemmeno la resistenza.

Ygwild, ragazza mia. È ora di smettere di vagare per il mondo e cercare un posto dove posare le tue vecchie ossa. È ora di trovare un nuovo ruolo su questa terra.

E forse questi luoghi sono quelli giusti per ricominciare. Qui è un guazzabuglio incredibile di persone, razze, fedi, costumi dei più disparati. In un territorio grande come un fazzoletto pare concentrata l'intera diversità del creato.

Se poi mi risultasse che mi inganno e dovessi ben presto ripartire non fa nulla. Credo che tener nota di quanto mi accadrà qui si rivelerà in ogni caso interessante.