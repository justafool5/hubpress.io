// = Your Blog title
// See https://hubpress.gitbooks.io/hubpress-knowledgebase/content/ for information about the parameters.
// :hp-image: /covers/cover.png
// :published_at: 2019-01-31
// :hp-tags: HubPress, Blog, Open_Source,
// :hp-alt-title: My English Title

= Primi giorni al Castello. Alcuni incontri

_Khan Riderthirv Sharallin, Cavaliere Avventuriero_

_Edghar di Wofbur, Cavaliere Ignavo_

Questi sono i primi due cavalieri che ho incontraro l'altro giorno, appena gionta al Castello degli Erranti. Un elfo ed un umano. Mi rendo conto che la memoria (anche quella!) non è più come un tempo ed è meglio che io annoti man mano le persone che incontro, per non fare poi in seguito figure da idiota.

E quindi, eccomi qui.

Ho accolto l'invito, o piuttosto l'offerta, del Pendrawen. Ho preso in prestito per qualche giorno un cavallo dalle scuderie della locanda e sono partita in direzione di Esperia e del Castello dei Cavalieri Erranti.
Mi hanno accolta con estrema cortesia. Non solo i due Cavalieri già nominati, ma anche tutti i paggi e le ancelle che mandano avanti il luogo. Sono sistemata in una stanzetta accogliente e con tutti gli agi. C'è persino un vero letto per la mia schiena dolorante.
Tra poco verrà servita la cena. Lascio qui quel poco di bagaglio che ho. Per ora è ancora intatto, ma immagino che alla fine mi fermerò qualche giorno se me lo permetteranno. Ho voglia di fare domande e ricevere risposte, di osservare e di capire.

---
Questo è il mio terzo giorno di permanenza al Castello. Uso la medesima pagina perchè per il momento non ho molto da scrivere. Temo io sia giunta in un periodo un po' strano, perchè non sono ancora riuscita ad incontrare altri Cavalieri dopo i due che mi hanno accolto.

E stasera, ancora una volta, non riuscivo a prendere sonno. Così sono uscita a guardar le stelle sulle mura.

Ho fatto un incontro interessante. _Galar De Sanfrè_, ospite come me tra queste mura e come me alla ricerca di risposte che da soli non possiamo darci.
È un volto ed un nome in più in queste terre che ancora conosco così poco.
Sembra un tipo a posto.