// = Your Blog title
// See https://hubpress.gitbooks.io/hubpress-knowledgebase/content/ for information about the parameters.
// :hp-image: /covers/cover.png
// :published_at: 2019-01-31
// :hp-tags: HubPress, Blog, Open_Source,
// :hp-alt-title: My English Title

= Sulla via del ritorno

Scrivo queste parole seduta davanti al piccolo fuoco da campo, immersa nei suoni notturni della foresta a Sud del luogo chiamato Cittadella.
Sto ripercorrendo a ritroso il cammino fatto oramai una settimana addietro e che mi ha condotto dal Castello degli Erranti fino al deserto, ed alla Dama nella Roccia.

Torno sui miei passi sui sentieri polverosi (o fangosi, data la pioggia di questi giorni) di queste terre, ma sto andando avanti sul cammino della mia vita.

Non ho più visto il Gran Maestro purtroppo. Mi sarei congedata personalmente con piacere. Ma oramai sono diversi giorni che sono ospite dell'Ordine e, ora che la mia decisione è maturata, intendo tornare quanto prima. Gli ho lasciato una lettera.
La sua era un'offerta affascinante. Monaca guerriera? Confesso che l'idea è stuzzicante.
Ma, nel silenzio del deserto, la risposta del mio cuore è stata ben chiara.

Monaca. Non posso esserlo. Non per Themis. Sono troppo legata alle tradizioni della mia terra, anche ora dopo tutti questi anni che non vi faccio ritorno.
È una dea che non conosco. È una dea che non mi parla. Come potrei votarmi al suo servizio?

Guerriera. Lo sono stata. Lo sono ancora nello spirito e nella volontà.
Ma il mio corpo, è inutile negarlo, non segue più come vorrei.

No

Non farò dunque parte dell'Ordine del Leone. Sto tornando al Castello degli Erranti dove ho il resto del mio bagaglio. Credo che mi fermerò lì se me lo permetteranno.
E mi piacerebbe incontrare il Pendrawen.

Cambiando argomento.
Ho approfittato di questo nuovo passaggio per ritoccare qua e là lo schizzo della mappa. Una volta al Castello ne terminerò la rifinitura.
È sempre un gran piacere lavorare ad una nuova mappa.

Non ho avuto l'occasione di cartografare altro che le poche miglia attorno al cammino che ho percorso e tutto ciò che vi sta attorno è per il momento in bianco ma è un inizio soddisfacente.
Prima o poi la completerò.