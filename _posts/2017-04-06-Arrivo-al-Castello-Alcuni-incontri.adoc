// = Your Blog title
// See https://hubpress.gitbooks.io/hubpress-knowledgebase/content/ for information about the parameters.
// :hp-image: /covers/cover.png
// :published_at: 2017-04-06
// :hp-tags: Erranti
// :hp-alt-title: L'arrivo al Castello

= Arrivo al Castello. Alcuni incontri

_Khan Riderthirv Sharallin, Cavaliere Avventuriero_

_Edghar di Wofbur, Cavaliere Ignavo_

Questi sono i primi due nomi. Un elfo ed un umano. Mi rendo conto che la memoria (anche quella!) non è più come un tempo ed è meglio che io annoti man mano le persone che incontro, per non fare poi in seguito figure da idiota.

E quindi, eccomi qui.

Ho accolto l'invito, o piuttosto l'offerta, del Pendrawen. Ho preso in prestito per qualche giorno un cavallo dalle scuderie della locanda e sono partita in direzione di Esperia e del Castello dei Cavalieri Erranti.
Mi hanno accolta con estrema cortesia. Non solo i due Cavalieri già nominati, ma anche tutti i paggi e le ancelle che mandano avanti il luogo. Sono sistemata in una stanzetta accogliente e con tutti gli agi. C'è persino un vero letto per la mia schiena dolorante.
Tra poco verrà servita la cena. Lascio qui quel poco di bagaglio che ho. Per ora è ancora intatto, ma immagino che alla fine mi fermerò qualche giorno se me lo permetteranno. Ho voglia di fare domande e ricevere risposte, di osservare e di capire.