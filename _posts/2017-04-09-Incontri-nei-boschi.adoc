// = Your Blog title
// See https://hubpress.gitbooks.io/hubpress-knowledgebase/content/ for information about the parameters.
// :hp-image: /covers/cover.png
// :published_at: 2019-01-31
// :hp-tags: HubPress, Blog, Open_Source,
// :hp-alt-title: My English Title

= Incontri nei boschi

Questa inattività mi uccide! Ancora più in fretta di quanto non stiano facendo le mie giunture, che con questa pioggia ci si stanno ad ogni modo mettendo d'impegno.
Il Castello è accogliente. Le stanze calde, la mensa a disposizione ed i cancelli aperti. Ma diamine, non riesco ad incontrare nessuno. A parte l'incontro dell'altra sera con Galar non ho più visto nessuno a parte silenziosi paggi e schive ancelle. Mi sa che non sono mai in giro nei momenti giusti.
Così, malgrado la pioggia, sono andata a fare una cavalcata.

Non ci son stati eventi mirabolanti, ma come spesso accade sono gli incontri inaspettati quelli che improvvisamente danno un senso ad una giornata che si trascina verso la sua conclusione.

E così è stato anche oggi. Due Druidi (uno, Lupo, si è presentato a dire il vero solo come Novizio) nei boschi, e poi un'altra elfa e quello che non poteva essere altro che un mannaro data la stazza.
Una combriccola stranamente assortita quindi.

Ma la chiacchierata non è durata a lungo, e ben presto ho ripreso il cammino per tornare qui. Credo che però il druido, Narvinye, la riconoscerei se dovessi reincontrarla. Mi piacerebbe scambiare due parole con calma. Magari sedute.

Già. Perchè è davvero così... abbiamo due concezioni del tempo diverse. Lei potrebbe avere facilmente alcune centinaia di anni e pare una ragazzina in fiore. Io non ne ho nemmeno (credo) sessanta e sembro un rudere.
La nostra bellezza ed il nostro vigore si consumano come un rametto di larice al quale si appicca il fuoco. Una fiamma rapida che tutto consuma ed in pochi istanti si stringe in mano un rametto contorto e carbonizzato.
E mi parla di esperienza... lei che probabilmente ne ha accumulata dieci volte tanta, ed altrettanta ne potrebbe accumulare mentre il mio corpo diventa polvere in una fossa.

A volte mi chiedo veramente a quale scopo siamo stati creati anche noi semplici umani.
Ci sono razze che non invecchiano. Razze che non han bisogno di mangiare, o respirare. Razze praticamente immortali.
E poi ci siamo noi. Fragili, effimeri.

Mi sa che con l'età sto diventanto più amara e malinconica. Sarà meglio trovare al più presto qualcosa di utile con il quale occuparmi la mente.